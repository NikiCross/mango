<!DOCTYPE html>
<html>
	<head>
		<title> Povídky, pověry a legendy </title>
		<link rel="stylesheet" href="new 1.css">
	</head>
	<body>
		<div>
			<img id="ban" src="A-Monster-Calls-Illustration.jpg" alt="monster">
		</div>
		<div>
		<h1><u><b>Úvod</b></u></h1>
		</div>
		<div>
		Hle, jakou temnou stránku má Praha! Dějiny jednoho z nejkouzelnějších velkoměst Evropy, které se nevyprávějí, jen čekají, až k nim při půlnoční procházce úzkými křivolakými dlážděnými uličkami upnete celou svou pozornost. Pro větší děti, náctileté i dospělé je to vzrušující a nezapomenutelné dobrodružství. Nejlepší procházky za pražskými duchy a pověstmi nabízí podnik McGee’s Ghost Tours of Prague. Jeho zajímaví a vtipní průvodci vám umožní nahlédnout do paranormálního světa – proč nezkusit takovou neotřelou procházku Prahou? V nabídce jsou čtyři procházky vhodné pro větší děti a dospělé. Čtveřice procházek se jmenuje Duchové a pověsti staré Prahy, Strašidla z Karlova mostu, Pražské podzemí a Pražský hrad po setmění. Pražský hrad po setmění je tříhodinová procházka na které budete mít příležitost navštívit Pražský hrad, největší hradní komplex na světě. Díky tomu, že se vycházka koná večer, nemusíte se prodírat davy lidí. Velmi odlišná je však procházka Pražské podzemí, na které proniknete do podzemí Staroměstské radnice, kde se dozvíte něco o historii, navštívíte bývalé vězení, mučírnu a poslechnete si příběhy, které se k tomuto tajemnému místu vážou. Tyto procházky vřele doporučujeme rodinám, které si spolu chtějí užít trochu napínavého strašidelna.
		</div>
		<div>
		<h1><u><b>Pražský Golem</b></u></h1>
		</div>
		<div>
		Jednou z nejznámějších pražských pověstí je ta o golemovi. Za vlády Rudolfa II. vytvořil golema rabín Jehuda Löw, aby ochránil pražskou židovskou čtvrť a její obyvatele. V té době žila většina židovských obyvatel ve strachu před neustálou hrozbou útoků – tedy do té doby, než přišel golem. Rabín Jehuda Löw vytvořil golema podle kabaly, která říkala, že má být vymodelován z jílu z břehů řeky Vltavy. Obří golem byl vytvořen během náboženského rituálu a probuzen při zvláštních zaříkadlech pronášených v hebrejštině jeho stvořitelem. Po vyřčení zaklínadla se golem probudil a plnil příkazy svého stvořitele, které obnášely ochranu Židů v pražském ghettu. Rabín Löw vyryl do golemova čela hebrejské slovo „emet“ (pravda). S každým zaklínadlem byl golem silnější a také zuřivější a začal lidi kolem zabíjet. Říkalo se, že tak činil kvůli svému zlomenému srdci, ale jeden nikdy neví. Rabín Löw pak dostal příslib, že násilí vůči židovským obyvatelům skončí, pokud rabín masivního golema nahánějícího hrůzu zničí. Rabín Löw golemův život ukončil tak, že odstranil písmeno „e“ ze slova „emet“ a změnil tak slovo pravda na smrt. Říká se ale, že rabínův syn golema přivedl opět k životu. Skutečnost nebo pohádka? Záleží na vás. Projděte se v noci židovskou čtvrtí a nechte se překvapit, zda náhodou proslulého golema nepotkáte!
		</div>
		<div>
		<img src="golem.jpg" alt="Golem"
		</div>
		<div>
		<h1><u><b>Bezhlavý templář</b></u></h1>
		</div>
		<div>
		V magické spleti uliček pražského Starého Města kdysi žil šlechetný templářský rytíř, který jezdil na krásném bílém koni. Dnes je tento rytíř jedním z pražských nejoblíbenějších duchů, i když už teď bez hlavy. Bezhlavý templář jezdí s hlavou v ruce po dlážděných ulicích a často vyzývá chrabrá srdce, aby ho vysvobodila ze spárů prokletí. Aby byl bezhlavý templář ze svého prokletí vysvobozen, člověk musí být natolik statečný, aby zastavil jeho koně, zmocnil se rytířova meče a probodl jím templářovo srdce. Bezhlavý templář se toulá po malebné a lehce strašidelné Liliové ulici mezi půlnocí a jednou hodinou ranní (tedy pokud tomu věříte). Není jasné, z čeho se rytíř za svého života provinil a čím si zasloužil tak hrozný osud, ale jedna věc je jistá – je to dozajista jeden z nejelegantnějších duchů, kteří v Praze straší.
		</div>
		<div>
		<img src="templar.jpg" alt="Templář"
		</div>
		<div>
		<h1><u><b>Libuše</b></u></h1>
		</div>
		<div>
		Bájná zakladatelka města Prahy a českého národa, Libuše, pocházela z dynastie Přemyslovců. Kněžna Libuše založila Prahu v 8. století, kdy ze svého hradu Libušín (pozdějšího Vyšehradu) předvídala založení velkolepého a skvostného města Prahy (od slova práh). Bájná Libuše byla nejmladší dcerou českého vojvody Kroka. Její starší sestry se jmenovaly Kazi (léčitelka) a kněžka Teta. Na přání otce se Libuše stala jeho nástupkyní. Ačkoliv Libuše vládla moudře a spravedlivě, jakožto žena popuzovala některé členy kmenu. Ti si přáli mužského panovníka a tak jim věštkyně Libuše řekla, aby vyhledali konkrétního muže, který v lýčených střevících oral pole. Na pokyn Libuše přivedli vyslaní muži Přemysla ze Stadic a ten se s Libuší oženil. Nová dynastie Přemyslovců tak pokračovala s narozením jejich syna Nezamysla.
		</div>
		<div>
		<h1><u><b>Zavražděná jeptiška</b></u></h1>
		</div>
		<div>
		Pokud se někdy v magických večerních hodinách ocitnete v okolí kláštera sv. Anežky České na Josefově, mějte oči otevřené, zda neuvidíte zavražděnou jeptišku. Zdá se, že je docela náladová – jeden večer se může zjevit zakrvácená a hořce plačící, zatímco jindy se může něžně usmívat na nešťastně zamilované. Tato dcera bohatého šlechtice se nešťastně zamilovala do chudého rytíře. Její otec nesouhlasil se sňatkem a jako trest za její hřích ji poslal do kláštera svaté Anežky české, kde pobývá dodnes jako duch. Den před odjezdem do kláštera dívka poslechla hlas svého srdce a setkala se se svým milovaným, ale čekal na ni také její otec, který ji v zuřivosti probodl za to, že ho zostudila. Od té doby kolem kláštera sv. Anežky straší zavražděná jeptiška, ale nebojte se, neublíží vám. Říká se, že její duch se jednou zjevil dívce, která se chtěla otrávit z nešťastné lásky. Zavražděná jeptiška vytrhla nešťastné dívce jed z ruky a dala jí do ní místo toho váček s mincemi, aby mohla vést šťastný a prospívající život se svou pravou láskou. Kdyby jen Praha měla víc takových duchů!
		</div>
		<div>
		<img src="jeptiska.jpg" alt="Jeptiška"
		</div>
		<div>
		<h1><u><b>Ohně na Petříně</b></u></h1>
		</div>
		<div>
		Zeptejte se kohokoliv, kde je nejkrásnější místo v Praze a je velká šance, že jeho odpověď bude znít Petřín. Tato bujná zahrada a veřejný park je místem k procházkám s vaší drahou polovičkou během slunečných dnů nebo o romantických večerech při svitu měsíce. Ale měli byste být ve střehu, pokud se chcete po Petříně potulovat v noci. Na Petříně byl kdysi pohanský lesík obklopený vysokými lipami. Uprostřed hájku stál obětní oltář, kde pohanští kněží pálili k velkému potěšení pohanských bohů mladé krásné panny. Během vlády knížete Boleslava bylo s místními pohany zacházeno radikálně – jejich obětní hájek byl zničen a poblíž byl postaven kostel zasvěcený svatému Vavřinci. Pohanská víra se však nehodlala jen tak vzdát a velmi často se magičtí bohové zjevovali na Petříně v podobě tajemných a nahodilých, avšak kontrolovaných ohňů, ve kterých svědci spatřovali vystrašené šklebící se tváře pohanů, se kterými se vypořádával kníže Boleslav. Tyto ohně se dodnes objevují v nočních hodinách v nepravidelných intervalech a trvají asi 20 minut. Říká se, že pokud u ohně chvilku vytrváte a trápí vás revmatismus, obtíže zmizí.
		</div>
		<div>
		<h1><u><b>Utonulá služebná</b></u></h1>
		</div>
		<div>
		Na pražském Starém Městě najdete nádhernou budovu, která nese název Dům u zlaté studny. Tento dům, který má jednu z nejkrásnějších fasád na Starém Městě, byl a stále je zahalen závojem tajemství. V hospodách po okolí se kdysi vyprávěl barvitý příběh, že na dvoře tohoto domu byla studna plná cenných pokladů. Jedné noci se Lubomíra, zvědavá služka z domu, rozhodla do studny podívat. Neměla přitom v úmyslu se do temné studené hloubky spustit. Když se však nahnula přes okraj, aby lépe viděla, spadla nebohá služebná do studně a utopila se. Majitel domu potom nechal studnu na příkaz městských úřadů vyčistit. K překvapení všech se uvolnil ze strany studny kámen a z díry se vysypaly stovky tisíc zlatých mincí, které z majitele studny udělali boháče. Utopenou služku však šťastný osud nepotkal a tak dodnes tráví večery strašením v okolí domu, voda jí kape ze zplihlých vlasů, zuby drkotají a z očí tečou slzy. Může být zachráněna jedině tehdy, až jedna z původních mincí ze studně pomůže dobrákovi, který se bude modlit za její duši.
		</div>
		<div>
		<img src="sluzebna.jpg" alt="Služebná"
		</div>
		<div>
		<h1><u><b>Jednoruký zloděj</b></u></h1>
		</div>
		<div>
		Pokud se ocitnete v okolí kostela sv. Jakuba Většího v centru Starého Města, nezapomeňte se při vchodu do této církevní budovy podívat vpravo nahoru. Budete civět na zkamenělou paži, která kdysi patřila jednorukému zloději, který se záměrně schoval v kostele a čekal, dokud kostelník nezamknul dveře. Poté, co byl v kostele bezpečně uzamčen, chystal se ukrást šperky, zlato a další cennosti, které se nacházely před sochou Panny Marie, když vtom ho socha pevně chytla za ruku. Ráno byl zloděj nalezen s useknutou rukou. Co se jednorukému zloději stalo? Oživla snad socha nebo si to jen zloděj sám všechno představoval kvůli svým hrozným hříchům? Jedna věc je jistá – jeho ruka visí v interiéru kostela a jeho duch straší kolem vchodu do kostela. Pokud si ho všímnete, jednoruký zloděj se s vámi pokusí navázat kontakt. Určitě si vyslechněte jeho příběh, zatímco vám bude ukazovat svůj pahýl.
		</div>
		<div>
		<h1><u><b>Duch mlynářovy dcery</b></u></h1>
		</div>
		<div>
		Kdysi žila velmi krásná dívka, která byla dcerou nejbohatšího mlynáře z Malé Strany. Mohla mít vše, na co si vzpomněla, ale nebyla nikdy zcela spokojená. Nejvíc ze všeho si přála, aby ji mezi sebe přijala vyšší společnost, což pro ni jako pro dceru mlynáře bylo velmi obtížné. Brzy si uvědomila, že nikdy nezíská titul nebo erb skrze manželství, protože se narodila do chudé rodiny. Proto své přání pozměnila a snažila se získat pozvání na bál šlechtičen do Lichtenštejnského paláce. Její otec se snažil využít svých konexí, aby dceři na ples zajistil pozvání, ale nepodařilo se mu to. V zoufalé situaci se dívka upsala krví ďáblu. Její marnivost vedla jen k ostudě, protože i když ji na bál vpašoval sám ďábel, neměla úspěch. Ženy na bále si mlynářovy dcery nevšímaly a muži s ní odmítali tančit. Reagovala tím nejméně vhodným způsobem a v záchvatu vzteku začala křičet, až ji museli šlechtici vynést ze sálu. Mlynářova dcera pak dál vedla svůj obyčejný chudý život a nikdy nezapomněla na ostudný večer a smlouvu s ďáblem. Po smrti se vrátila do Lichtenštejnského paláce, aby splnila smlouvu s ďáblem. Stal se z ní zlý duch, který sráží staré lidi k zemi a pronásleduje mladé muže, ke kterým rozpíná náruč, jako kdyby s nimi chtěla tančit. Nejhůře jsou však na tom mladé krásné ženy. Pro ně představuje mlynářova dcera zvláštní nebezpečí, protože se na ně vzteky vrhá, aby je kousala a škrábala, dokud si není jistá, že už tak hezké nikdy nebudou!
		</div>
		<div>
		<img src="duch.jpg" alt="Duch"
		</div>
		<div>
		<h1><u><b>Věž Daliborka</b></u></h1>
		</div>
		<div>
		Věž Daliborka v komplexu Pražského hradu, kdysi součást pozdně gotického hradního opevnění, je co do mýtů a duchů jedním z neznámějších míst v Praze. Věž Daliborka sloužila až do konce 18. století jako vězení původně určené pouze pro vězně z řad šlechty, ale později bylo využíváno i pro neurozené občany. Věž dostala jméno po prvním vězni, Daliborovi z Kozojed. Dalibor, mladý a statečný rytíř, byl odsouzen k trestu smrti a zavřen v kobce věže za to, že ve svém domě poskytoval přístřeší nezbedným nevolníkům. Podle legendy se Dalibor během svého věznění v temné věži naučil hrát na housle. Líbivé zvuky houslí se linuly vzduchem a vzbuzovaly sympatie u obyvatel Prahy, kteří se shromažďovali pod věží, poslouchali, jak Dalibor hraje a na oplátku mu nosili jídlo a pití. Dalibor byl tak oblíbený, že datum jeho popravy nebylo nikdy vyhlášeno. Občané pak jen zaregistrovali, že sladký tón houslí nadobro ustal. Navštivte Pražský hrad navečer a nasajte atmosféru nahánějící husí kůži.
		</div>
		<div>
		<h1><u><b>Pojídač ryb z parku Stromovka</b></u></h1>
		</div>
		<div>
		Pokud se za nocí osvícených měsícem budete procházet po Stromovce, dávejte si pozor na pojídače ryb! Tento nebezpečný duch pojídače ryb byl za svého života spolupracovníkem generála Windischgratze, který ostřeloval Prahu v roce 1848. Pojídač ryb byl za svého života tajemným mužem z aristokratické karpatské rodiny a říkalo se, že byl vzdálené spřízněný s hrabětem Drakulou. Tento záhadný muž se koupával v měsícem osvětlených rybnících Stromovky a často se říkalo, že byl kapitánem ryb z rybníka, protože byl trošku podivín a představoval si, že ryby jsou vojáci nižších hodností. Kapitán přišel o život v Praze poté, co ho mlynář Vondra ubil k smrti holí. Vondra hodil zmrzačené tělo do rybníka, kde v bahně tlelo dlouho potom, co rakouské vojsko opustilo město. Díky svým rodinným kořenům mohl být pojídač ryb dost dobře úžasným upírem, ale voda a bahno ho oslabili i v jeho posmrtném stavu. Je odsouzen k tomu, že se živí krví rozkládajících se ryb z kalných mělkých vod rybníků ve Stromovce. Ale nepodceňujte ho, protože nejvíce touží po lidské krvi! Nechte si od nás poradit a raději se rybníkům ve Stromovce v noci vyhýbejte!
		</div>
		<div>
		<img src="pojidac.jpg" alt="Pojídač"
		</div>
		<div>
		<h1><u><b>Tlustý kupec</b></u></h1>
		</div>
		<div>
		Pokud se budete pohybovat na Malé Straně a potkáte obrovského zakulaceného muže, nelekejte se, protože nejspíš půjde o přátelského ducha tlustého kupce. Když ještě žil, kupec byl nesmírně nenasytný a jedl a jedl, i když lidé kolem neměli co dát do úst. Jeho vzhled byl velmi nelichotivý, protože měl ten největší břich, jaký jste kdy v českých zemích mohli vidět, ale kupci to nevadilo. Miloval jen jídlo, ne zlato nebo cenné poklady, ale jídlo. Jednou večer se dovalil do své oblíbené Valdštejnské hospody (vedle současné budovy senátu na Malé Straně), frkal, láteřil a odfukoval a nenasytně toužil po spoustě jídla. Na jedno posezení snědl dvě pečené kachny a jednoho velkého krocana se spoustou knedlíků a spláchl to dvaceti pintami vína. Jeho žaludek burácel a mručel a tlusťoch byl konečně spokojený (dokud nenastal čas na další jídlo). V této chvíli připajdal do hospody hladovějící žebrák a žebral a prosil o kousek chleba, který tlustému kupci zbyl. Kupec se zasmál, žebrákovi vyhuboval a odmítl se s ním o chléb rozdělit. Žebrák pocítil vůči tlustému muži nenávist a přál si a modlil se, aby tlusťoch v hospodě explodoval. A přesně to se kupci stalo – prasknul, protože se nerozdělil o kousek chleba. Teď tlustý kupec straší na Malé Straně a lituje sebe a svou uvězněnou tlustou duši. Vysvobozen by mohl být kupec jen tehdy, kdyby ho politoval člověk bez domova. Bezdomovec by nad tlustým kupcem musel uronit slzu a nabídnout mu kousek chleba.
		</div>
		<div>
		<h1><u><b>Vodník Karbourek</b></u></h1>
		</div>
		<div>
		Vodník Karbourek je přátelský duch, který by se dal nejlépe popsat jako laskavá, mírumilovná a dobrosrdečná postava místního folklóru. Žije v potoce Čertovka a příležitostně jej můžete vidět, když z potoka vyleze a žebrá od kolemjdoucích, aby mu přinesli džbánek piva z některé z místních hospod. Dříve chodíval do hospod se zdejšími štamgasty. Hospodští mu vždy přinesli kbelík s vodou, do kterého si mohl ponořit nohy, aby se cítil jako doma. Později za nových časů mu hospodští kbelík už nenabízeli a vodník to vnímal jako velkou nezdvořilost. Začal nenávidět všechno nové a zůstával pod vodou obklopený starožitnostmi. Rozhodl se setrvat v potoce se svým majetkem (říkalo se, že jeho součástí je i obraz císaře) a jen čas od času, když má chuť na pivo, se vynoří na povrch. Ti, kteří mu pomohou uhasit žízeň, budou odměněni štikou nebo úhořem.
		</div>
		<div>
		<img src="vodnik.jpg" alt="Vodník"
		</div>
		<div>
		<h1><u><b>Duch francouzského majora</b></u></h1>
		</div>
		<div>
		Historické opevnění Vyšehrad, kde se kněžna Libuše koupala se svými milenci předtím, než je svrhla ze skály, je místem, kde straší kdysi jeden z nejobávanějších a nejkrvelačnějších duchů v Praze, duch francouzského majora. Major byl velitelem francouzských vojsk, která vtrhla do Prahy v roce 1741 během války o rakouské dědictví, jenž byl zastřelen krátce před jejím vítězným koncem. Říká se, že padal k zemi, láteřil „sacrebleu“. Po své předčasné smrti začal major v podobě ducha útočit na stráže a vojáky. Některé zabíjel, jiným dal milost, ale ti byli po strašném zážitku v takovém šoku, že přestali mluvit. Až v roce 1892 došlo ke zmírnění majorovy hrůzovlády, když rakouský nadporučík Pištora majorovi zasalutoval, místo toho, aby se ho zalekl. Major se na nadporučíka zasmál, na oplátku mu také zasalutoval a šel si svou vlastní cestou. Od té doby je ve šťastném rozpoložení a na nikoho neútočí, jen kolemjdoucím zdvořile kyne.
		</div>
		<div>
		<h1><u><b>Ohnivý krocan</b></u></h1>
		</div>
		<div>
		Pokud se ocitnete uprostřed magické noci poblíž mlýna na romantické Kampě, možná, že zahlédnete ohnivého krocana. Ohnivý krocan je zajímavý duch, který se zjevuje jen jednou ročně o Velkém pátku. Dávejte si pozor, protože ohnivý krocan je opravdu ohnivý a horký na dotek! Pověst se má takto: Mlynář byl člověk, který si rád dopřával dobrého jídla a obzvlášť rád měl pečeného krocana. Krůtí maso bylo jeho oblíbené a o každém svátku si pochutnával na velikém krocanovi. Při jedné takové příležitosti se rozhodl vykrmit tři krocany, aby si mohl Velikonoce opravdu užít. Jakožto věřící se chystal mlynář o Velkém pátku postít, aby si mohl velikonočního krocana řádně vychutnat. Uprostřed půstu ho přepadl tak velký hlad, že spořádal celého pečeného krocana v ten samý okamžik, kdy byl Ježíš uložen do hrobu. Když krocana zhltnul, udělalo se mu špatně, postihl ho žlučníkový záchvat a okamžitě zemřel. Od smrti nenasytného mlynáře se ohnivý krocan zjevuje každý rok na Velký pátek, usazený na mlynářovi a hlasitě hudruje a provokuje lidi, aby se přiblížili. Myslete na to, že ohnivého krocana nelze zabít ani vyhnat z Kampy a pro případ, že byste tohoto zlého ptáka potkali, dbejte na to, abyste měli žáruvzdorný oděv.
		</div>
		<div>
		<img src="krocan.jpg" alt="Krocan"
		</div>
		<div>
		<h1><u><b>Železný muž</b></u></h1>
		</div>
		<div>
		Sochu Železného muže najdete v Praze na Starém Městě. Železný muž je skutečný pražský duch a jeden z mála na světě, kterému postavili sochu. Jméno Železného muže, o kterém je řeč, je Jáchym Berka, jehož duch čeká na osvobození z prokletí již více než 400 let. Jeho příběh zní asi nějak takto: Jáchym Berka byl zasnouben se svým děvčetem, když musel odejít bojovat do války. Po návratu se k němu donesly zlé řeči, že jeho snoubenka mu byla nevěrná, a tak se Berka bez vysvětlení oženil s jinou dívkou ze sousedství. Jeho bývalá snoubenka měla zlomené srdce a cítila se tak zavržená, že se utopila ve Vltavě. Její otec se cítil tak zahanben, že skočil z vysoké věže. Když se to dozvěděl Jáchym Berka, uvědomil si, čeho se dopustil a uškrtil svou opileckou ženu a na Velký pátek se oběsil ve sklepě. Od své smrti se neustále toulá Platnéřskou ulicí a čeká na vysvobození. Ale toho se nedočká tak snadno, prptože šanci má vždy jen jednou za sto let. Vysvobodit ho může jen panna, která s ním bude vést hodinu přátelský rozhovor, což zní sice jednoduše, ale tolik hodných dívek, které by si chtěli povídat s duchem vraha, není. Železný muž bohužel ztratil svou zatím poslední šanci na vysvobození v roce 2009 a musí tedy čekat dalších 100 let!
		</div>
		<div>
		<img src="socha.jpg" alt="Socha"
		</div>
		<div>
		<h1><u><b>Žebrající kostlivec</b></u></h1>
		</div>
		<div>
		Dejte si pozor na vysokého žebrajícího kostlivce! Jedním z nejvyšších a nejpřátelštějších duchů v Praze je enormně vysoký kostlivec, který straší po setmění v okolí Karolina. Není nebezpečný a nezajímají ho střízliví lidé, jen ti, kteří se posilnili alkoholem – od těch žebrá peníze. Jeho smutný příběh je ve zkratce následující: Za starých časů se Karolinum využívalo jako lékařská fakulta, na které pracoval velmi vysoký a elegantní mladý muž jménem Vincenc. Jeden stařičký profesor anatomie byl fascinován jeho tělem a řekl mu, že by představoval nádherný přírůstek do jeho sbírky koster. Protože byl chudý, mladý muž navrhl profesorovi, aby si jeho kostru koupil. Doktor bez výhrad souhlasil a slušně mu zaplatil. Mladý muž však použil peníze k hazardu a na pití a nakonec zemřel při rvačce s opilci v jednom z barů. Dnes chodí kostlivec v ulicích poblíž Karolina a žebrá o peníze od opilců, aby si mohl od profesora koupit ztracenou svobodu.
		</div>
		<div>
		<img src="kostlivec.jpg" alt="Kostlivec"
		</div>
		<div>
		<h1><u><b>Šílený holič</b></u><h1>
		</div>
		<div>
		Pokud se ocitnete v Karlově ulici v temných nočních hodinách, dávejte si pozor na šíleného holiče, přívětivého ducha, který hledá svobodu z nevolnické služby strašidelné věčnosti, kdy se toulá po ulicích pražského Starého Města. Tento duch žil za vlády Rudolfa II. a byl profesí úspěšný holič, který si užíval relativního blahobytu střední třídy. Jeho zaměstnání mu však nevydělávalo dostatek peněz, aby byl šťastný, a tak se šílený holič rozhodl zkusit své štěstí u kouzelné alchymie. Praktikoval doma staré rituály a začal vyrábět zlato. Jeho žena a tři dcery ho varovaly, že to nepovede k ničemu dobrému. Nakonec muže chamtivost zničila. Z peněz, které rodina měla, mu nic nezbylo. Byl nucen prodat dům, všechny tři dcery se začaly živit jako prostitutky a jeho manželka ukončila svůj smutný život skokem z vysokého opevnění. Holič se zbláznil z toho, že neměl ani na krajíc chleba, a začal řezat kolemjdoucí břitvou. Nakonec vyprovokoval skupinu vojáků, kteří ho ubili k smrti. Šílený holič není v žádném případě zlý duch, jen si přeje vysvobození. K tomu dojde tehdy, až odvážný jedinec svolí k tomu, že ho tento hrůzně vyhlížející průhledný muž s šíleným výrazem v očích a třesoucími se končetinami oholí. Jste dostatečně odvážní na to nechat se od šíleného holiče oholit? Město Praha a obyvatelé Karlovy ulice by vám jistě poděkovali!
		</div>
		<div>
		<h1><u><b>Bezhlavá paní</b></u></h1>
		</div>
		<div>
		Pokud se nedej bože octnete v noční hodinu, kdy mají pré čarodějnice, v okolí bývalého kláštera svaté Máří Magdalény, dávejte si pozor na bezhlavou paní. Bezhlavá paní byla kdysi krásná herečka Laura, která vystupovala v Nosticově divadle v Praze. Měla mnoho obdivovatelů, byla velmi krásná a okouzlující. Proto není divu, že na ni její manžel žárlil. Nakonec ji její krása a manželova žárlivost zabily. Zamilovala se do bohatého hraběte, který ji toužil odlákat od jejího manžela. Jednou v noci po vystoupení hraběti podlehla. Když se potom vrátila domů, její manžel pojal podezření, kde se toulala a začal ji vyslýchat. Nakonec se rozhodl vzít situaci do svých rukou a usekl jí hlavu. Jako zakončení tohoto hrůzného činu poslal hlavu své ženy hraběti, který ji ze strachu zakopal na neznámém místě. Bezhlavá dáma nyní tráví čas potulováním se po bývalém klášteře a hledá svou hlavu. Nahání sice hrůzu, ale není nebezpečná.
		</div>
		<div>
		<img src="pani.jpg" alt="Paní"
		</div>
	</body>
</html>